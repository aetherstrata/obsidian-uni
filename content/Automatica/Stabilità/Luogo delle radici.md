---
tags:
  - analisi
  - controllo
  - sistema
  - stabilità
---
Il luogo delle radici è il luogo geometrico delle radici di una funzione complessa descritto al variare di un suo parametro reale, rappresentato sul piano di Gauss.

Nell'analisi dei sistemi dinamici lineari tempo invarianti, questa rappresentazione viene usata per studiare la sua stabilità interna al variare del guadagno d'anello. Sul piano compariranno le traiettorie che compiono le radici tra i poli e gli zeri al variare del guadagno, e si possono ricavare i valori del guadagno per i quali il sistema a ciclo chiuso è stabile controllando che tutte le radici abbiano parte reale negativa.

Il valore del guadagno vale $0$ in corrispondenza dei poli e, camminando sulle traiettorie, aumenta fino all'infinito in corrispondenza degli zeri o degli asintoti.

Da questo grafico è possibile anche ricavare lo smorzamento $\zeta$ del sistema a ciclo chiuso. Scegliendo un guadagno tale che tutte le radici giacciano sulla retta dei reali, si avrà smorzamento $\zeta = 1$ e quindi nessuna sovra elongazione, dato che la parte immaginaria delle radici è $0$ e non saranno presenti dinamiche oscillatorie.
